 

25

obtinuisse, tamen cavendum est ne barbaram istam
hominum curn deis commercii sormam cum thiasotarum
more ita conferas, ut contendas ambarum actionum
speciem quidem diversam sed eandem esse rationem.
Getae enim hominem immolabant qui nuntius deum
adiret cuius iram morte sua placaret ¹), cum ex Diodori
et Iamblichi locis supra allatis apparet Pythagoreos
qui olim literas mortuis tradebant, hos mortuos non
tamquam nuntios ad deum quemdam misisse cuius ira
placaretur, sed has literas in ipsorum mortuorum usum
compositas traditasque esse. Vix autem controversia
esse potest, quin ex isto literarum usu thiasotarum
consuetudo deducta sit, qui religionis suae monumentum
secum sepultum voluerint.

Paulisper substitimus in re, quae licet minoris momenti
esse videatur, omino non parvi facienda est3 pro certo
enim statuere nunc possumus sodales Italiae meridionalis
hac in re neque Aegyptios neque Orphicos secutos
esse sed morem Pythagoreum celebrare perrexisse.

 

1) Recte Plutarchus hoc de cultu rettulit: Galatas et Scythas θεοὺς
εἶναι νομίζιιν χαίροντας ἀνθρώπων σφαττομένων αἰμασι (de Superstit. 12).
Quid quod idem uno tenore pergit: Τι’ δι Καρχηδονίοις οὐκ ἐλυσιτέλει
Κριτίαν λαβοῦσιν ἦ Διαγόραν νομοθέτην ἀπ’ ἀρχῆς, μήτι τινὰ θεῶν μήτε
δαιμόνων νομίζειν, ἦ τοιαῦτα θύειν, οἷα τῷ Κρόνῳ ἔθυον; Profecto hoc in
promptu erat Zalmoxim, Scytharum deum, Κρόνου nomine ornare.


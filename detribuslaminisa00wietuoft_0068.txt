58
D. Conclusio.

Diels omnes laminas quarti saeculi esse olim 1) iudi-
cavit sed nunc (in egregia textus editione) tertio et
quarto saeculo asscripsit. Videmus autem hoc tempus
non saeculis duobus terminari sed ad duorum decen-
niorum spatium potius redigendum esse, dico annos
saeculi IV exeuntis et saeculi ΙΙΙ ineuntis. Quam ad
temporis rationem scripturae genus cum pictorum
vasorum arte collatum nos deduxit. Palaeographicae
enim rei rationem habendam esse opinor, etsi Reinach ²)
hoc negat, qui haec fere scripsit: „La date est donnee
non par la paleografie des inscriptions, mais par la
decouverte de vases ὲ figure rouge de style recent.”
Sed vasa picta per se spectata incerta indicia dant,
vasorum enim arte ductus Cavallari⁸) laminam Th.
quartam quinto saeculo ascripsit, deinde Lenormant ⁴)
anno fere 400 non antiquius ducendam esse edixit,
postremo Comparetti ⁵) saeculi quarti exeuntis esse
suspicatur. ,

Cum carmina tantillo temporis spatio inter se distent
laminarum discrepantiam non variis temporibus deberi
apparet. Neque veri simile est circa a. 300 a. Chr.
varias fuisse sectas thiasotarum3 omnes enim eadem
formula usi sunt ‘ ἐκ καθαρῶν καθαρά ’ ex qua sequitur
eos eorundem initiorum participes fuisse.

 

1) Anno 1907, Philotesia p. 43.

2) Reinach‚ Revue Archeologique, XXXIX, a. 1901 p. 202.
³) Cavallari, Notiz. d. Scavi, 1879, p. 552.

4) Lenormant, la Grande Grece I p. 322.

⁵) Comparetti, Lam. Orf. p. 7.

 


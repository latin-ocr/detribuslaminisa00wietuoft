64

sectam secutos esse et eorundem mysteriorum participes
fuisse. Cum constet laminarum discrepantiam ad variarum
sectarum differentiam non referendam esse, denuo rogatur
quam ob causam unus mysta gloriatus sit se deum ex
homine factum esse, alter supplex Inferorum reginae
benignitatem invocarit. Quo modo hoc aenigma solvendum
sit ut reperiamus, de singulis carminibus fusius agendum
est. Prius carmen B et C, quod supplex appello, deinde
carmen A, quod mysticum dico, tractare volo 3 postremo 1)
demonstrare propositum est, quo modo factum sit ut
carmina tantopere inter se differant.

 

1) Nullus interpres coniecit in mysteriis Thurinis varios initiationum
gradus fuisse, praeter unum Dieterichum, qui obiter dixit (Mithraslit.
p. 171): ,,ἕριφοι, nehme ich an, muss der Name einer Mystenklasse
gewesen sein, eben der hochsten‚ die zu der Weihe der Unsterb-
lichkeit zugelassen waren,'’ sed hanc quaestionem non accuratius
examinavit.. Mihi autem persuasum est variis gradibus carminum
discrepantiam deberi 3 quod suo loco (cap. VI 5 1) demonstrandum erit.

 


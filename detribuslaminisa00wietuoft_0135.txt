 

125

interpretationem reiecit; cui libenter assentior. Reinachium
enim secutus opinor γάλα, Bacchi donum optatissimum,
a γαλαξίᾳ, et Dionysi eiusque mystae nomen q. e.
Ἔριφος a sideribus quae Ἕριφοι dicuntur distinguendum
esse.

Β. De eorum sententia qui locutionem ἐς. . . πίπτειν ad
literam accipiendam esse posuerunt.

Reinach recte nos admonet varias interpretandi vias
patere, prout locutio ἐς... πίπτειν accipiatur. Cuius dis·
putationem recensentes nunc facimus verbum πίπτειν
ad literam accipiendum esse.

Sequitur ut lactis baptisma postremum τῶν δρωμένων
fuerit, quocum mystarum Eleusiniorum ἅλαδε ἔλασις 1)
et sectae Thraciae c. n. Βάπται sacra haud inepte conferri
possint. Quos Cotyti cultores Eupolis poeta ludibrio
habuisse dicitur in comoedia ab ipsis Βάπταις nominata,
„ob quam ⁹) ab Alcibiade, quem imprimis perstrinxerat,
necatus est.”

Fabula autem erat Alcibiadem poetam in mare deiecisse
et iniuriam sibi allatam sic ultum esse, ut poetam,
quod Baptis exprobrasset, subire cogeret ipsum. Quam
narrationem de poetae morte Eratosthenes ⁸) quidem
redarguit, sed utique constare videtur sectam Thraciam
a baptismate in sacris exsequendo nomen habuisse.

Quam interpretationem, quamquam eo magis placere

 

ι) Ephem. Arch. 1887, p. ¹77.
¹) SchoL ad Juven. 11, 9²·
⁸) eie. ad Atticum, 6, 1.


CAPUT VI.

Carminis supplicis et mystici comparatIo ad

finem perducitur.

Supra 1) de laminarum discrepantia et similitudine
egimus et demonstravimus quidem omnes Thurinos
eorundem mysteriorum participes fuisse, sed quaesti-
onem solvere non potuimus, qui factum sit ut unus
mortuus quasi victor mortis limen transgredi videatur,
alter supplex Proserpinam adeat. Observavimus hanc
discrepantiam neque variis temporibus deberi (eiusdem
enim fere temporis carmina sunt) neque varias mor-
tuorum spes variis nascendi conditionibus respondere
(omnes enim ad vitae terrestris finem se venisse credi-
derunt) neque varia carmina ad homines varias sectas
secutos referenda esse.

Iam vero, cum omnia nobis praesto sint quae e
diligenti carminum interpretatione concludi possunt,
denuo hoc aenigma solvere conari et carminum com-
parationem ad finem perducere volumus, ut ea quae

in re dispersa esse videantur ratione et distributione
sub uno aspectu ponantur.

 

¹) Vide cap. ΠΙ.

 


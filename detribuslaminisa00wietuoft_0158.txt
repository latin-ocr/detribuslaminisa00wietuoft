148

esse videtur quaerere utri carmini archetypus antiquior
fuerit. Hoc tanturn observat0, in errore versari qui 1)
contenderint versus laminis inscriptos sumptos esse ex
carmine Orphico sive alio, sive cui titulus Ὀρφέως εἰς
”Λιδον κατάβασις. Neque enim carmen, cum in usum
sepulcrorum describeretur, sensim corrumpebatur ita ut
duo diversa carmina exirent, neque literae sepulcrales
ex plenis perfectisque hymnis Orphicis desumptae sunt,
sed mysta sive epopta, pro initiorum gradu, literis
mandatum voluit testimonium, ex quo appareret quam
fidem professus esset curn in terra degeret, qua spe
confirmatus infernas leges intraret.

Ergo versus laminis inscripti ad Orpheum non referendi
sunt, quod constat quidem, sed difficilior restat quaestio,
quo tempore versuum archetypi sint compositi. Exem-
plaria Thurinis e sepulcris effossa saeculi quarti exeuntis
sunt, sed veri simile est Dionysi Ἐρίφου cultum Meta-
pontinum antiquiorem esse. Res autem est valde dubia.
Nam, si fides habenda est Xenophilo, Androxeno
Diogenique auctoribus, statuendum est ab ipso Pytha-
gora ἔριφον sacrum animal habitum esse, et supra ²)
quidem demonstravimus, mystas Thurinos, cum Pytha-
goreos ritus sepulcrales celebrare perrexerint et doctri-
nam de dei Psychopompi Pulaeique munere secuti sint
quam Alexander in commentariis Pythagoreis scriptam
fuisse contendit, cumque Euc(u)lus et Ἔριφος a Meta-
pontinis culti sint quorum in oppido Pythagoras
vixit, a Pythagora nominandos esse, ⁸) sed exstatica

 

1) Vide supra, cap. 111 ξ 1.
2) Vide cap. 1.
³) Vide cap. 11 ἓ 4.

 

